ရေစကြို – ၂၀၂၃ ဧပြီ ၅ (မော်ကွန်း)
မကွေးတိုင်း၊ ရေစကြိုမြို့တပ်ထဲကနေထွက်လာတဲ့ အာဏာသိမ်းစစ်တပ်ကကို ဒီနေ့မနက် ၇:၃၀ အချိန်၊ မြို့အဝင်သချိုင်းကုန်းအဆင်းမြောက်ဘက်မှာ မိုင်းဆွဲတိုက်ခိုက်ခဲ့တယ်လို့ ရေစကြို ပ.က.ဖဆီက သိရပါတယ်။
“မိုင်း ခြောက်လုံးတွဲဆင်ထားတဲ့နေရာပေါ်ကို သူတို့ငါးယောက်အရောက်မှာမိုင်းဆွဲခဲ့တာ၊ လူတွေကောသေနတ်တွေကောလွင့်သွားတယ်၊ ဒဏ်ရာရတဲ့တစ်ယောက်က ဒူး​အောက်ပိုင်းတောင်ပြုတ်သွားတယ်၊ တော်တော်ဆိုးဆိုးဒဏ်ရာရသွားတာ”လို့ ရေစကြို ပ.က.ဖ သတင်းနဲ့ ပြန်ကြားရေးတာဝန်ခံက ပြောပါတယ်။
ရေစကြိုတပ်ထဲက ထွက်လာတဲ့ စစ်သား ၃၀ ကိုမိုင်းဆွဲတိုက်ခိုက်ရာမှာ ငါးဦးနေရာတင်လွင့်သွားပြီး သေနတ်နဲ့အလောင်းတွေကို စစ်တပ်ဘက်ကလာရောက်သယ်ဆောင်ခြင်းမရှိသေးဘူးလို့ သူကဆိုပါတယ်။
ရေစကြိုမြို့နယ်၊ မအူရဲစခန်းကိုလည်း ဧပြီ ၃ရက်က ရေစကြို ပ.က.ဖနဲ့ မဟာမိတ်ပူးပေါင်းတပ်ဖွဲ့တွေ ဝင်ရောက်စီးနင်း တိုက်ခိုက်ခဲ့ပြီး အာဏာသိမ်းစစ်တပ်က စခန်းမှူးအပါအဝင် ခုနစ်ဦးသေဆုံးခဲ့ပါတယ်။
#Dailynews