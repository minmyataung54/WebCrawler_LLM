မကွေးတိုင်း၊ ပေါက်မြို့နယ်၊ တပ်ကုန်းရွာသစ်မှာ ပျူစောထီးတွေဖမ်းဆီးထားတဲ့ ပြည်သူ ၇ဦးကို ဒီလ ဇွန် ၁၁ ရက်က PDF တွေရွာကိုဝင်စီးတိုက်ခိုက်ချိန်မှာ ကယ်ထုတ်နိုင်ခဲ့ တယ်လို့ Earthquake
Peoples Defense Force ဆီကသိရပါတယ်။
တပ်ကုန်းရွာကို ပြည်သူ့ကာကွယ်ရေးတပ်ဖွဲ့တွေ ဝင်ရောက်စီးနင်းခဲ့ဲ့ပြီး စစ်သားတွေနဲ့ ပျူစောထီးတွေထွက်ပြေးချိန်မှာ ကယ်ထုတ်နိုင်ခဲ့တာလို့ Earthquake PDF အဖွဲ့ခေါင်းဆောင်ကပြောပါတယ်။
” သူတို့ကအနီးနားရွာက လူတွေကိုဖမ်းတယ်၊ PDF တွေနဲ့ဆက်စပ်တယ်ဆိုပြီးဖမ်းထားတာ၊ ကျွန်တော်တို့ရွာကိုဝင်စီးတဲ့အချိန် သူတို့ထွက်ပြေးတာနဲ့ ကယ်ထုတ်ခဲ့တာ”လို့ သူကပြောပါတယ်။
တပ်ကုန်းရွာသစ်ကို ပြည်သူ့ကာကွယ်ရေးတပ်ဖွဲ့တွေက နှစ်နာရီနီးပါး တိုက်ခိုက်ခဲ့ပြီး အာဏာသိမ်းစစ်တပ်ဘက်က စစ်သားငါးဦးနဲ့ ပျူစောထီးခုနစ်ဦးသေဆုံးကာ လက်လုပ်သေနတ် ခုနစ်လက်ရရှိခဲ့တယ်လို့ မြိုင်ပ.က.ဖက သတင်းထုတ်ပြန်ထားပါတယ်။
တပ်ကုန်းရွာသစ်က ဘုန်းကြီးကျောင်းနဲ့စာသင်ကျောင်းတွေကိုချန်ကာ ပျူစောထီးတွေနေအိမ်တွေကို မီးရှို့ခဲ့တယ်လို့ Earthquake PDF ဆီကသိရပါတယ်။
တိုက်ပွဲပြီးချိန်မှာ စစ်တပ်ဘက်က Mi – 35 တိုက်ခိုက်ရေးရဟတ်ယာဉ်နဲ့လာပစ်ခဲ့ပြီး ထိခိုက်သူမရှိဘူးလို့ ဆိုပါတယ်။
#Dailynews