မန္တလေးတိုင်း၊ မိုးကုတ်မြို့မှာ ဒီနေ့ပိတ်ထားတဲ့ဆိုင်တွေကို အာဏာသိမ်းစစ်တပ်ကရဲတွေက သေနတ်ထောက်ပြီးဆိုင်ပြန်ဖွင့်ခိုင်းခဲ့တယ်လို့ ဒေသခံတွေ​ဆီကသိရပါတယ်။
မိုးကုတ်မြို့အရှေ့ပိုင်းအောင်ချမ်းသာရပ်ကွက်မှာရှိတဲ့အောင်ချမ်းသာစျေးက စျေးဆိုင်တွေဟာ ဒီနေ့မနက်အစောပိုင်းကတည်းပိတ်ထားကြတာကြောင့် အာဏာသိမ်းစစ်တပ်ကရဲတွေက ပြန်ဖွင့်ခိုင်းခဲ့တယ်လို့ ရပ်ကွက်နေဒေသခံတစ်ဦးကပြောပါတယ်။
“ဆိုင်တွေကမနက်ကတည်းကပိတ်ထားတာ၊၁၁:၀၀နာရီလော​က်ကရဲတွေ ရောက်လာပြီးအထက်အမိန့်ဆ်ိုပြီးသေနတ်ထောက်ဖွင့်ခိုင်းတာ၊စျေးထဲကဆိုင်တွေကို ဖုန်းဆက်ပြီး ဖွင့်ခိုင်းတာ၊မဖွင့်ရင်တရားစွဲမယ်လို့​ပြောသွားသေးတယ်”လို့ ဒေသခံကပြောပါတယ်။
အာဏာသိမ်းစစ်တပ်လက်အောက်ခံရဲတွေ ဆိုင်​ပြန်ဖွင့်ခိုင်းပေမယ့် ပုံမှန်လူစည်ကားတဲ့ စျေးကြီးမှာဒီနေ့ညနေအထိတိတ်ဆိတ်နေခဲ့တယ်လို့ ရပ်ကွက်နေဒေသခံတွေဆီကသိရပါတယ်။
မိုးကုတ်မြို့အ​ရှေ့ပိုင်းနဲ့အနောက်ပိုင်းလမ်းမတွေအပြင် ရပ်ကွက်လမ်းတွေမှာပါ တိတ်ဆိတ်နေပြီး အသံတိတ်သပိတ်မှာပူးပေါင်းပါဝင်ခဲ့ကြတယ်လို့ ဒေသခံတွေဆီသိရပါတယ်။
#Dailynews