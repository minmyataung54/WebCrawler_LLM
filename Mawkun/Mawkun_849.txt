စစ်ကိုင်းတိုင်း၊ ယင်းမာပင်မြို့နယ်၊ ချင်းတွင်းမြစ်ကမ်းဘေးကျေးရွာတွေကို ၏မုံရွာမြို့မှာရှိတဲ့ အနောက်မြောက်တိုင်းစစ်ဌာနချုပ်(နမခ)ကနေ အခုည လက်နက်ကြီးတွေနဲ့ ပစ်ခတ်နေတယ်လို့ ဒေသခံတွေဆီက သိရပါတယ်။
“ဒီည ၇း၃၀အချိန်လောက်ကပေါ့၊ နမခကနေ လက်နက်ကြီးတွေနဲ့ထုတယ်ဗျ၊ ဘယ်ရွာတွေဆီကျမလည်းတော့မသိဘူးဗျ၊ လတ်တလော ကမ်းနာက ရွာတွေကလူမရှိဘူး၊ တစ်လခွဲကျော်ပြီပြေးနေရတာ”လို့ ဒေသခံကပြောပါတယ်။
ချင်းတွင်းမြစ်ကမ်းဘေးက သံဘို၊ ပန်းတိမ်ပြင်၊ ကျောက်မှော်၊ အင်းဖျား၊ ကျွန်းပေါ်၊ နှောပင်၊ အင်းပတ်​၊ကျောက်ကုန်းစတဲ့ရွာတွေကတော့ စစ်ကြောင်းထိုးလို့ ထွက်ပြေးတိမ်းရှောင်နေကြရတာ တစ်လခွဲလောက်ရှိနေပါပြီ။
လတ်တလော လက်နက်ကြီးပစ်ခတ်နေမှုနဲ့ပတ်သက်ပြီး “ရွာနီးစပ်တွေတော့ အချို့ရှောင်ကြတယ််၊ အချို့လည်း အိမ်ထဲမှကုတ်နေကြရတယ်၊ ထူးခြားမှုကတော့ မနေ့က ပန်းတိမ်ပြင်ရွာ သံဘိုရွာတွေက ကြက်သွန်တွေခိုးပြီး စက်လှေတွေပေါ်တင်ပြီးသယ်တယ်၊ ဒီနေ့တော့ ဟုမ္မလင်း၊ မော်လိုက်က စုန်လာတဲ့ စစ်ရေယာဥ်အုပ်စု၊ အလုံမြို့၊ စစ်ပင်ဆိပ်ကမ်းကိုရောက်တယ်။ အဒီရေယဥ်တွေကို PDF က လက်နက်ကြီးတွေနဲ့ မထုအောင်များလုပ်နေတာလားမသိဘူး။ လတ်တလောအခြေကတော့ ပြည်သူတွေထိတ်လန့်နေကြတယ်”လို့ ဒေသခံတစ်ဦးက မော်ကွန်းကိုပြောပါတယ်။
လတ်တလော ယင်းမာပင်ခရိုင်တွင်းမှာ လေကြောင်း၊ရေကြောင်း၊ကုန်းကြောင်းတွေနဲ့ အာဏာသိမ်းစစ်တပ်ဘက်က စစ်ကြောင်းထိုးမှုတွေရှိနေပြီး ဒေသတော်လှန်ရေးတပ်ဖွဲ့တွေနဲ့လည်း တိုက်ပွဲတွေဖြစ်ပွားနေပါတယ်။
#Dailynews