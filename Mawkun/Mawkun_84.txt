ရန်ကုန်- ၂၀၂၄ အောက်တိုဘာ ၂၂ (မော်ကွန်း)
စစ်ကောင်စီကို အထိနာစေခဲ့တဲ့ နာမည်ကျော် ‘၁၀၂၇’ စစ်ဆင်ရေးအတွင်းမှာ တိုင်းရင်းသားလက်နက်ကိုင်တွေနဲ့ လက်တွဲတိုက်ခိုက်ခဲ့တဲ့ ပြည်သူ့ကာကွယ်ရေးတပ်မတော်-မန္တလေး( MDY-PDF) က သူတို့ထိန်းချုပ်ထားတဲ့ မြို့ရွာတွေမှာ လူထုစည်းရုံးရေးလုပ်ဆောင်နေတဲ့ မှတ်တမ်းဓါတ်ပုံတွေကို ဒီကနေ့ထုတ်ပြန်လိုက်ပါတယ်။
ဒီစည်းရုံးမှုကို ပြည်သူ့ဆက်ဆံရေးနှင့်စည်းရုံးရေးဌာနက ပြုလုပ်ခဲ့တာလို့ ဆိုပါတယ်။
MDY- PDF ဟာ လက်ရှိမှာ မဟာမိတ်တပ်တွေနဲ့အတူ ပတ္တမြားမြို့တော်လို့ခေါ်ကြတဲ့ မိုးကုတ်မြို့ကို ထိန်းချုပ်ထားသလို မန္တလေးမြို့အနီးက မတ္တရာမြို့နယ်ထဲအထိ ထိုးစစ်ဆင်ပြီး စစ်ကောင်စီရဲ့ အလယ်ပိုင်းတိုင်းစစ်ဌာနချုပ်ရှိရာ မန္တလေးမြို့ကို ခြိမ်းခြောက်နေတဲ့ နွေဦးအရေးအခင်းက ပေါက်ဖွားလာတဲ့ တော်လှန်ရေးတပ်ရင်းတစ်ခုလည်း ဖြစ်ပါတယ်။